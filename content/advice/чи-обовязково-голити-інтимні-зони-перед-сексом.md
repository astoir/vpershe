---
contentType: advice
title: Чи обов'язково голити інтимні зони перед сексом?
url: chy-obovyazkovo-golyty-intymni-zony-pered-seksom
tags:
  - секс
  - тіло
publishTime: 2019-08-05T13:50:49.531Z
---
Хлопці бувають дуже різні, відповідно і реагувати будуть по-різному. Я, наприклад, дуже довго комплексувала щодо волосся на своєму тілі — в зоні бікіні, підпашках, ногах, руках. Мені здавалося, що його відверто забагато. І мої сексуальні партнери не робили моє життя простішим — моє перше кохання (який згодом виявився жостким аб’юзером) усіляко натякав на те, щоб я голилася кожен день. І я слухняно робила це, щоб він був щасливий. Хоча насправді ми всі знаємо, що голитися щодня це довго, незручно і неприємно. 

Я робила це аж поки одного дня в мою голову не закралася думка — так, стоп, а чому це я шось роблю зі СВОЇМ тілом через ЧИЄСЬ бажання?

Так почався мій шлях від мудаків, які розказують мені, як я маю жити, до здорових стосунків зі своїм тілом і партнерами, які займаються зі мною сексом і люблять мене взагалі незалежно від того, чи є в мене волосся на лобку. 

Зараз я по міркам свого першого хлопця взагалі, певно, якась чупакабра — востаннє голила ноги в січні, а депіляцію зони бікіні робила хіба минулої осені. Але мені супер комфортно, так само як і моєму сексуальному партнерові. То яка різниця, що там про моє волосся думають інші?

Зі свого сексуального досвіду я зрозуміла одне: ти можеш голитися щодня, щотижня або не голитися зовсім, це неважливо. Основне, щоб ти це робила тому,  що саме тобі так комфортно. А якщо є якісь принци, які не хочуть займатися з тобою сексом, бо у тебе підпашки не поголені, то може їм просто треба піти під три чорти? ;)

Нікого не слухай і люби своє тіло та волосся на ньому — кажуть, у тих жінок, яким плювати на те, що інші думають про їхній вигляд, яскравіші оргазми ;)

Досить багато хлопців також переживають про волосся на своєму тілі, тому дівчата не одні в цій проблемі.
